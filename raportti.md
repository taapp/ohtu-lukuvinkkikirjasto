### Ryhmä Devaajat:

#### Viivi-Maria Baarman
#### Anna Kangasmaa
#### Julius Nieminen
#### Joona Räsänen


## Loppuraportti

Ryhmä toimi kokonaisuudessaan etänä. Yhteydenpitokanavana toimi discord, jossa keskusteltiin viestein ja pidettiin scrumit, retrot ja osa sprinttien suunnitteluista äänineuvotteluina. Osa suunnitteluista tehtiin Zoom-istunnon päätteeksi. Seuraavassa ryhmän jäsenet kertovat kokemuksistaan projektissa.

### Viivi

Mielestäni kokonaisuutena projekti ja ryhmätyö sujui hyvin. Palavereita oli tarpeeksi ja keskustelu oli aktiivista discordissa muutenkin. Työnjako toimi hyvin, mutta omalta osaltani työ painottui paljon Flaskiin. Tämä johtui siitä, että olin ainoa, jolla oli siitä aikaisempaa kokemusta joten se oli luontevaa. Itse myös alkupalaverissa kannustin Flaskin käyttöön. Pääsinpä hieman kokeilemaan JavaScriptiäkin. Jos aikaa ja resursseja olisi ollut enemmän, olisin mielelläni osallistunut enemmän myös esim. robot-testaukseen ja yksikkötestaukseen. Erityisesti robot-testit olivat harkoitustöissä itselleni mieluisia. Pääsin kuitenkin tekemään myös paljon Flaskiin suoraan liittymätöntä työtä koodaamalla metodeja sovelluslogiikkaan, mikä oli mukavaa. 

Tämä harjoitustyö oli hyvä johdanto ketterään ohjelmistokehitykseen. Annaa myötäillen sanoisin, että ehkä tosielämässä olisi parempi jos ohjelman arkkitehtuuria suunniteltaisiin hieman koordinoidummin. Nyt sellaiseen suunnitteluun ei ollut tarpeeksi aikaa, vaan ohjelman koodaus piti saada heti käyntiin. Ryhmällämme oli mielestäni toimiva dynamiikka ja kaikki tekivät lupaamansa asiat. 

### Anna

Ensimmäisessä sprintissä tehtävänä oli varsin paljon konfigurointia ja muuta pohjatyötä, joten arkkitehtuurin suunnittelu sovittiin pääasiassa yhden henkilön tehtäväksi. Ratkaisu toimi hyvin, mutta saattaisi aiheuttaa ongelmia laajemmassa projektissa, joten jatkossa voi olla parempi, että kaikki ovat jotenkin mukana arkkitehtuuriratkaisuissa. Tehtyäni ensimmäisessä sprintissä backlogien perustamista ja robot-testausta huomasin, että toisen sprintin aluksi oli perehdyttävä ohjelman rakenteeseen tarkemmin kuin olin ehtinyt. Kolmannen sprintin alkaessa oli ehtinyt saada eri osiot haltuun, jolloin oli jo helpompaa työskennellä sovelluksen eri komponenttien parissa.

Missään sprintissä en kohdannut erityisiä ongelmia, vaan haasteet olivat kokemattomuudessa esimerkiksi flaskin kanssa, ja ne saattoi hoitaa tekemällä ylimääräistä perehtymistyötä, jotta heikommillakin osa-alueilla nousi oman projektinsa tasolle. Opin paljon ohjelmakokonaisuuden rakentamisesta ja ymmärtämään integraatiotestauksen ihanuuden ja robot-testien idean. Ohjelmiston järkevästä rakenteesta ja toteutuksista oppisi aina mielellään lisää. Product owner - ohjaaja ei oikeastaaan toiminut jälkimmäisessä roolissa lainkaan. Se ei sinänsä haitannut projektissa, mutta jonkinlaisesta ohjauksesta voisi olla hyötyäkin.

### Julius

Mielestäni pääasiallisin haaste projektin aikana oli, että vain yksi neljästä henkilöstä oli täysin päätoiminen opiskelija. Tämä vaikutti jonkin verran aikatauluihin, ja erityisesti toisessa sprintissä pääsimme aloittamaan työskentelyn turhan myöhään. Paransimme kuitenkin tätä jo seuraavassa sprintissä. Kommunikaatiossa tuli havaittua eräässä kohdassa puute, kun minä ja Anna olimme tehneet kerran jossain määrin päällekkäistä työtä, mutta tästä ei koitunut mitään varsinaista ongelmaa. Muuten olimme saaneet työtä jaettua suhteellisen hyvin, ja esimerkiksi itselläni ei tullut hankalia merge-konflikteja vastaan.

Eniten uutta teknologioista opin flaskista (vaikkakaan en tähän kontribuioinut lainkaan), Robot Frameworkista ja Github actionseista. Muuten pääasiassa pärjäsin Ohjelmistotekniikka-kurssilla ja työelämässä oppimillani taidoilla. Mielenkiintoista oli mielestäni projektin työskentelytapa, sillä olen työelämässä ollut mukana erilaisissa projekteissa, joissa käytetään enemmän tai vähemmän ketteriä menetelmiä, mutta silti mielestäni kurssi ja miniprojekti antavat aiheeseen erinomaisen johdatuksen. En osaa suoraan nimetä miniprojekti asiaa, joka olisi tuntunut täysin turhalta.

### Joona

Ensimmäisen sprintin aikana pääsin tutustumaan enemmän ulkoisiin CI palveluihin toteuttaessani github actionsia, vaikka kurssin aikana olin tehnyt aiheeseen liittyvät tehtävät niin tuli CI palveluiden helppous ja idea paremmin selville koko projektin aikana. Toisessa sprintissä pääsin työstämään robot-framework testejä, joiden ajattelin kurssin tehtävien perusteella olevan aivan järkyttävää, mutta iloiseksi yllätyksekseni näiden testien toteuttaminen olikin ihan mukavaa puuhaa. Opin tästä enemmän user story tasolla testaamisesta ja älysin sen helppouden ja hyödyn. Kolmannessa sprintissä robot testien lisäksi pääsin koodaamaan myös ominaisuuksia ohjelmistoon, jossa oli opeteltavaa, sillä kerkesin käymään ohjelmointi kurssit vielä, kun java oli niillä käytössä viimeistä kertaa. Vaikka olin itseopiskellut pythonia jonkin verran ei se silti ole niin hallussa kuin java, jolloin koodin lukemiseenkin meni jokin tovi, mutta tämä opetti itseäni paljon. Juuri tämän takia halusinkin käydä kurssin python version, vaikka java versiokin oli tarjolla.

Projekti onnistui kokonaisuudessaan oikein hyvin ja sujuvasti, sillä jokainen teki sen mitä olimme sopineetkin yhdessä. Isompia ongelmia en tainnutkaan kohdata koko projektin aikana. Projekti opetti millaista saattaisi olla työelämässä ketterissä ohjelmistotuotantoprojekteissa, kuitenkin projektissa olleiden rajoitteiden kuten lyhyen työmäärän puitteissa. Projektin ansiosta opin ketterien menetelmien periaatteet myös paremmin. Myöskään tiimityöskentelyssä ei ollut ongelmia, sillä se sujui mukavasti discord kanavan välityksellä ja viikoittaisten daily scrumien ja retrospektiivien parissa.


### Yhteenveto

Ryhmän työskentely sujui jouhevasti, eikä isoja ongelmia ilmennyt. Jonkin verran työskentelyä haittasi ryhmäläisten hyvin erilaiset työskentelyajat, mutta ongelmat pystyttiin ratkaisemaan pitämällä yhteyttä viestikanavalla.




